<?xml version="1.0" encoding="UTF-8"?>
<?xml-stylesheet type='text/xsl' href='./handleiding.xsl'?>

<inhoud>
<h2>Indeling document</h2>
    <p>Primair gericht op hulp bij het intekenen van het kadaster begint elk onderwerp in de tekenhandleiding met een zo kort mogelijke introductie direct gevolgd door stapsgewijze instructies, tips bij de instructies en dan, als dat past, extra informatie waarin meer detail.</p>
    <p>De “Tips!”-sectie en de “Extra Informatie”-sectie krijgen een eigen achtergrondkleur om ze goed herkenbaar in te laten zijn.</p>
    <tip>Tips hebben een eigen achtergrondkleur.</tip>
    <extra>Extra informatie heeft een eigen achtergrondkleur.</extra>
    <p>Tussen de alinea's waar dat nodig lijkt links voor direct springen naar  het vorige of  volgend onderwerp of terug naar de inhoudsopgave.</p>
    <p>Dit is een “levend” document, het verandert mee met de HisGIS “gereedschappen” en met de behoeften van de gebruikers daarvan. Maak daarom gebruik van de mogelijkheid de inhoud van commentaar te voorzien als je iets mist of onjuist/onduidelijk vindt.</p>

<h2>Wat tekenen we?</h2>
    <p>Bij het digitaliseren van het oudste kadaster van Nederland tekenen we vooral de percelen. Daarnaast tekenen we ook gebouwen, dijken en water. Dit doen we in de vorm van vlakken, ook wel polygonen genoemd.</p>
    <p>Daarnaast geven we de loop van sloten, rivieren en wegen aan met lijnen. Deze lijnen worden daarnaast gebruikt om de namen van wegen en water op de kaart aan te geven.</p>

<h2>Waarmee tekenen we?</h2>
    <p>Om deze vlakken en lijnen te tekenen gebruiken we de web-editor iD. Dit is een programma dat ontwikkeld is voor het moderne Open Street Map-project.</p>
    <p>De iD editor in de HisGIS webomgeving vind je hier: https://0.osm.hisgis.nl/.</p>



<h2>Aanmelding</h2>
    <p>Als je nog geen account hebt kun je dat op https://0.osm.hisgis.nl/  ook aanmaken. Dat doe je door een zelfgekozen gebruikersnaam en wachtwoord te kiezen. Kies een goed wachtwoord. Liefst gebruik je een wachtwoord generator zoals die van je browser?</p>
    
    <p>Je kunt ons ook direct benaderen door een email te sturen naar helpmee[at]hisgis.nl.</p>
    <p>Nadat je een account aangemaakt hebt, geeft het systeem aan dat je een email krijgt. Negeer die melding en neem even contact op met ons via  teamgeo[at]di.huc.knaw.nl. Wij activeren dan je account en sturen je daarvan de bevestiging.</p>
    
    <p>Om te voorkomen dat tekenaars elkaar in de weg zitten of dat er gebieden ingevoerd worden die al in eerdere systemen zijn ingevoerd, coördineert het team ook wie welk gebied aan het tekenen is. In overleg krijg je dan een gemeente toegewezen.</p>

<h2>Naar de editor gaan</h2>
    <p>Als je account is geactiveerd kun je op https://0.osm.hisgis.nl/ naar de gemeente waar je binnen gaat tekenen navigeren.</p>
    <p>Directe links naar de verschillende gemeenten of delen daarvan vind je in de tabel hieronder.</p>
    <table>
        <tr><th>Project</th><th>Rechtstreekse link</th></tr>
        <tr><td>Schoonrewoerd</td><td>https://0.osm.hisgis.nl/#map=15/51.9295/5.0971</td></tr>
        <tr><td>Leerdam</td><td></td></tr>
    </table>
    <p>Navigeren kan ook zoals bijvoorbeeld in Google Maps. Met het scrollwieltje van de muis kun je in en uitzoomen (de kaart groter of kleiner maken), en met een click+hold van de linker-muisknop kun je de kaart verplaatsen.</p>
    <p>Je kan ook de naam van je gemeente in het zoekvenster linksboven intikken en zoeken activeren.</p>
    <p>Aangekomen bij het juiste gebied klik je linksboven (naast het OpenStreetMap-logo) op de knop [bewerken]. De iD editor laad dan. Als achtergrond zie je standaard de aan elkaar geplakte gegeorefereerde minuutplans van het kadaster 1832. Het zijn deze kaarten die we digitaliseren.</p>
    <tip>Werk je voor het eerst met de iD editor kijk dan even deze tutorial uit  de LearnOSM (open street map) omgeving. De link brengt je naar de Engelstalige versie maar in de menubalk vlak boven “LearnOSM” kan je omschakelen naar Nederlands</tip>
    <p>Als het scherm nog geen kaarten toont ben je nog niet ver genoeg ingezoomd (of veel te ver). Gebruik dan het scrollwieltje om het minuutplan alsnog in beeld te krijgen. Ook gebieden waarvoor (nog) geen gegeorefereerde minuutplans beschikbaar zijn, zijn zwart. Dit geldt bijvoorbeeld voor de Zuiderzee. Bij een in overleg met het team gekozen gemeente moeten de kaarten beschikbaar zijn.</p>
    <tip>
        <p>Om de leesbaarheid van de kaart te verhogen is het handig om eerst de belichting en het contrast van de kaart aan te passen. Zoom hiervoor naar een willekeurig punt in de gemeente en zorg dat je meerdere percelen en perceelnummers in beeld hebt staan. Zo kun je goed zien wat het effect van de aanpassing van de belichting is.</p>
        <p>Vervolgens klik je uiterst rechts op het knopje met de verschillende rechthoekjes boven elkaar  (je kunt ook op de toets <kbd>b</kbd> van het toetsenbord drukken). Dit opent het achtergrondinstellingen-menu.</p>
    </tip>
</inhoud>